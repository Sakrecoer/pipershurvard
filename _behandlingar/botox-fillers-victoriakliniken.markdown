---
title: Botox & Fillers
description:
image: '/images/behandlingar/botoxfillers.jpg'
permalink: /botox-fillers-victoriakliniken/
---

![1B3C1E16-FAD5-4E51-BF76-7DB90EF496D4](/images/arkivbilder/1b3c1e16-fad5-4e51-bf76-7db90ef496d4.jpeg)

Vi har ett samarbete med Victoriakliniken för att kunna erbjuda er injektionsbehandlingar i toppklass. Alla behandlingar utförs av injektionssköterskor från Victoriakliniken.

**Botox, ett område 1900:-**

**Botox, två områden 2900:-**

**Botox, tre områden 3900:-**

**Fillers 4000:-/ml**\*

\*Antal ml beror på önskat resultat och bestäms efter konsultation.

**Lediga tider**

Tisdag 26/3: 10:00, 10:30, 11:00, 11:30, 12:00, 12:30, 13:00, 13:30, 14:00, 14:30, 16:30

Måndag 8/4: 17:00, 17:30, 18:00, 18:30

Måndag 29/4: 10:00, 10:30, 11:00, 11:30, 12:00, 12:30, 13:00, 13:30, 14:00, 14:30, 15:00, 15:30, 16:00, 16:30

Onsdag 29/5: 16:00, 16:30, 17:00, 17:30, 18:00, 18:30

Torsdag 13/6: 16:30, 17:00, 17:30, 18:00, 18:30

Onsdag 26/6: 10:00, 10:30, 11:00, 11:30, 12:00, 12:30, 13:00, 13:30, 14:00, 14:30, 15:00, 15:30, 16:00, 16:30

### [TILL BOKNING](https://www.victoriakliniken.com/webbokning-pipers/#city=0&amp;locations=5&amp;activity=3&amp;caregivers=all)

Länken ovan tar dig till Victoriaklinikens onlinebokning. Välj tjänst: botox el fillers, klinik: Pipers Hudvård, behandlare: Marina Bjälkdal. Välj dag och tid och fyll sedan i dina personuppgifter, skriv gärna i kommentarsfältet vilket område du önskar behandla. Du får sedan en smsbekräftelse där det även finns en avbokningskod, avbokning kan göras på bokningssidan eller genom att ringa direkt till Victoriakliniken, 08-53021000. Avbokning måste ske 24 tim innan avtalad tid för att slippa debitering.

Vill du ha hjälp med bokning eller har frågor maila oss på Pipershudvard@gmail.com

![SkinCare logotype_medres.ai](/images/arkivbilder/205f5d24-7027-4014-9e20-c407ee38adef.jpeg)

Victoriakliniken är en specialistklinik för estetisk och rekonstruktiv plastikkirurgi, belägen i Saltsjöbaden. De utför all form av estetisk plastikkirurgi. Dr. Charles Randquist som driver kliniken har i 15 års tid utbildat tusentals läkare världen över i sin injektionsteknik. Denna grundar sig på ett naturligt utseende med minsta möjliga risk för komplikationer, smärta eller blödning.

Han anlitas regelbundet av de största tillverkarna av injektionsmaterial för att föreläsa och utbilda.

**Botox**

Botulinumtoxin typ A, Botox, är ett muskelavslappnande medel som injiceras antingen i musklerna eller i huden, beroende på vilken behandling det handlar om.

Läkemedlet verkar genom att delvis blockera nervimpulser i de muskler som behandlats och därmed minskas sammandragningarna i dessa muskler.

Injektion av Botulinumtoxin typ A är en mycket vanlig ickekirurgisk estetisk behandling och idag finns det ingen bättre ickekirurgisk behandlingsform för att ta bort och motverka rynkor i framförallt pannan, mellan ögonbrynen och runt ögonen.

Sedan mer än 15 år används Botulinumtoxin för korrektion av rynkor i ansiktet. Botulinumtoxin sprutas in i små mängder i ansiktsmuskulaturen och härmed försvagas musklernas normala rörelser, mimiken. Detta medför att veck och bekymmersrynkor försvinner. Dessutom kan man med hjälp av Botulinumtoxin förebygga uppkomst av rynkor.

Behandlingen är snabb och tar bara 5-15 minuter att utföra. Den är tämligen smärtfri och föregås ofta av lokal smärtlindrande kylbehandling.

Resultatet efter en behandling börjar märkas efter ca 3 dagar, med en maximal effekt efter en månad. Resultatet kvarstår i 4-6 månader varefter behandlingen kan upprepas. Upprepade behandlingar leder till en mer långvarig effekt.

Efter behandlingen bör du inte lyfta tungt eller ansträng dig under några timmar. Därefter kan du börja röra dig som vanligt och använda smink om du så önskar.

Behandlingen utförs inte om du är gravid eller om du ammar.

Efter behandling kan lättare obehag och små blåmärken kring injektionsställena uppstå.

![9828FC7F-070E-4C98-8D07-18BD0F20204E](/images/arkivbilder/9828fc7f-070e-4c98-8d07-18bd0f20204e.png)

![FE15847B-2805-4356-A46E-0C9A828C0AA3](/images/arkivbilder/fe15847b-2805-4356-a46e-0c9a828c0aa3.jpeg)

**Fillers**

Victoriakliniken arbetar enbart med fillers från Restylane ®, som tillverkas av Galderma™.

Behandlingarna med Restylane ® är väldigt effektiva och tar mellan 5 och 30 minuter beroende på hur många områden som åtgärdas. Utfyllnad av veck, rynkor eller ärr och uppbyggnad av haka och kinder kan normalt göras utan extra bedövning. Om du önskar kan en lokalbedövande kräm appliceras en timme innan behandlingen. Läpparna är smärtkänsliga och läppförstoring utförs därför ofta i lokalbedövning (så kallad blockad).

Behandlingen sker genom injektion med en mycket tunn nål och ger ett omedelbart och märkbart resultat utan att lämna efter sig ärr eller synliga märken. Efter behandlingen kan du eventuellt notera lite övergående rodnad, svullnad, ömhet och klåda under några dagar.

Restylane bryts ned av kroppen efter hand, och behandlingen är därför inte permanent utan endast temporär. Detta gör att du kan prova och se om du tycker effekten är den du önskade och förväntade dig.

Effekten sitter kvar i cirka 6 månader. Efter detta kan du upprepa behandlingen. Vid upprepade behandlingar sitter effekten i längre.

Permanenta fillers

Vi har valt att använda icke permanenta, temporära, fillers då det på marknaden idag inte finns något permanent preparat som är garanterat fritt från biverkningar. Dessutom förändras resultatet med en permanent filler med tiden då hud och underliggande vävnad åldras och blir tunnare.

[Läs mer om injektionsbehandlingar och om Victoriakliniken här.](https://www.victoriakliniken.com/behandlingar/injektionsbehandlingar/)