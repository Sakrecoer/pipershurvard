---
title: Socker och huden
description: Sockrets påverkan på kroppen och huden
date: 2021-08-22 08:00:00 +0200
image: /images/posts/joanna-kosinska-voudd7k0foa-unsplash.jpg
tags:
  - Nyckel
  - Ord
---
#### Sockrets påverkan på kroppen och huden

Socker är ett helt onödigt livsmedel som vi inte har något behov av, förutom det som finns naturligt i maten. För mycket socker bidrar till sjukdomar och påskyndar åldrandet både i kropp och i/på huden.

#### AGE- dysfunktionella proteiner

Advanced Glycation Ends (AGE) som på svenska heter dysfunktionella proteiner bildas i kroppen när vi bland annat äter socker. AGE är mycket skadligt för kroppen och inget man vill ha för mycket av. Det påskyndar åldrandet både på insidan av kroppen och i/på huden och orsakar en mängd sjukdomar.

Ju mer socker man får i sig desto mer AGE bildas i huden. Detta leder till en hud med förlorad elasticitet, sämre barriärfunktion och fuktförluster. AGE sätter sig även på blodkapillärerna, nervcellerna, ögonen, i DNA och inte minst kollagenet.

#### Socker &lt;3 kollagen

Redan vid 25 års ålder börjar kroppens produktion av kollagen att avta. Kollagen är ett protein som gör huden fast och spänstig. Sockrets favorit att klänga sig fast vid är just kollagen. Men de har ingen sund relation då sockret gör kollagenet svagt och osmidigt, vilket leder till att kollagenet inte kan göra sitt jobb. När kollagenet inte fungerar som det ska ger det en slapp och rynkig hud.

En ung hud kan klara av denna påfrestning bättre eftersom kollagenproduktionen och cellförnyelsen är på topp innan 25 men ju äldre vi blir desto sämre klarar huden av sockrets påverkan.

Närvaron av mycket AGE i huden gör den även mer sårbar för skadliga fria radikaler från t ex uv-strålning, föroreningar, cigarettrök m.m

Uv-skydd plus produkter innehållande antioxidanter kan hjälpa till att bekämpa de fria radikalerna men ska man få mindre mängd AGE i huden och kroppen kan man förutom att dra ner på mängden socker man stoppar i sig även motionera lagom, sova lagom och försöka stressa lagom.